<!DOCTYPE html>
<html lang="en">
  <head>
      <meta charset="utf-8">
      <title>Project 1.1</title>
      <link rel="stylesheet" href="style.css">
    <link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Fredoka:wght@300&family=Smooch+Sans:wght@100;300&display=swap" rel="stylesheet">
  </head>
  <body>
    <h1 class="heading">"Topielec"</h1>
      <h3 class="heading">Bolesław Leśmian</h3>
      <p>W zwiewnych nurtach kostrzewy, na leśnej polanie,<br><br>

Gdzie się las upodobnia łące niespodzianie,<br><br>

Leżą zwłoki wędrowca, zbędne sobie zwłoki.<br><br>

Przewędrował świat cały z obłoków w obłoki,<br><br>

Aż nagle w niecierpliwej zapragnął żałobie<br><br>

Zwiedzić duchem na przełaj zieleń samą w sobie.<br><br>

Wówczas demon zieleni wszechleśnym powiewem<br><br>

Ogarnął go, gdy w drodze przystanął pod drzewem,<br><br>

I wabił nieustannych rozkwitów pośpiechem,<br><br>

I nęcił ust zdyszanych tajemnym bezśmiechem,<br><br>

I czarował zniszczotą wonnych niedowcieleń,<br><br>

I kusił coraz głębiej - w tę zieleń, w tę zieleń!<br><br>

A on biegł wybrzeżami coraz innych światów,<br><br>

Odczłowieczając duszę i oddech wśród kwiatów,<br><br>

Aż zabrnął w takich jagód rozdzwonione dzbany.<br><br>

W taką zamrocz paproci, w takich cisz kurhany,<br><br>

W taki bezświat zarośli, w taki bez brzask głuchy,<br><br>

W takich szumów ostatnie kędyś zawieruchy,<br><br>

Że leży oto martwy w stu wiosen bezdeni,<br><br>

Cienisty, jak bór w borze - topielec zieleni.<br><br><br></p>
  </body>
</html>